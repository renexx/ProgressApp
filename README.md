# ITU projekt
### Týmový projekt
* týmy na projekt a cvičení jsou stejné (při registraci týmu toto berte na vědomí)
* před registrací projektu je nutné mít vytvořený a registrovaný tým 
### Zadání projektu (viz termín Projekt - Návrh zadání projektu)
* neregistrujte si žádnou jinou variantu než Vlastní zadání, 
* varianty jsou v systému pouze pro inspiraci,
* pokud se Vám některé z vypsaných zadání ve variantách líbí, postupujte podle pokynů v termínu Projekt - Návrh zadání projektu
### Realizace projektu
* každý člen týmu musí sám autorsky realizovat aplikaci s GUI (nebo nějakou její část s GUI), a to včetně propojení svého GUI s logikou a datovým modelem (MVC)
* řešení musí obsahovat 2 a více interaktivních aplikací s GUI pracující se stejnými daty, tzn. jeden datový model (+API) a k tomu různé interaktivní aplikace s GUI
* tyto interaktivní aplikace s GUI musí být realizovány na minimálně 2 různých platformách (mobile a desktop, web a desktop, mobile a web apod.)
* seznamte se s hodnocenými aspekty při Obhajobě projektu níže
### Technická zpráva (TZ)
* vypracování a odevzdání TZ proveďte podle této šablony
* TZ je jedna pro celý tým, vždy ale do IS FIT odevzdává každý člen týmu zvlášť za sebe
* TZ musí být sdílený dokument v Google G Suite na VUT, který je sdílen se členy týmu a s garantem projektu (beranv@vutbr.cz) (sdílený dokument obsahuje historii změn a je tedy možné sledovat konkrétní přínos jednotlivých autorů)
* psaní TZ má dvě části, obě části odevzdává každý člen týmu sám za sebe zvlášť, 
   * první část se odevzdává v průběhu semestru (viz termín Projekt - Technická zpráva - první část)
   * kompletní TZ (první i druhá část) se odevzdává jako výsledek řešení projektu (viz Odevzdání řešení níže)
### Vypracování 2 recenzí k TZ (více viz termín Projekt - Recenze)
### Odevzdání řešení probíhá elektronicky, odevzdávají se dva soubory do IS FIT:
* archiv login_src.zip, kde jsou pouze autorské zdrojové soubory, projekt apod. (bez knihoven třetích stran, binárních souborů apod.), readme.txt s popisem závislostí a překladu a nejlépe i instalační skript
* finální TZ (ve formě login_tz02.pdf)
### Obhajoba projektu
* je podmínkou pro získání bodů za projekt, body se udělují každému členu týmu zvlášť
* proběhne v posledních 2 týdnech semestru v čase a místě cvičení týmu
* kromě stručné prezentace společných částí projektu je pro získání bodů za projekt nutné, aby každý člen týmu prezentoval svou aplikaci s GUI, kterou sám autorsky řešil a aby prokázal dobré znalosti konkrétní použité technologie na tvorbu GUI, kterou použil
* obhajoba musí obsahovat
   * demonstraci funkčního řešení (na PC v učebně nebo na vlastním zařízení)
   * popis výsledné aplikace a její přínos
   * představení architektury systému a autorství jednotlivých částí řešení
   * každým autorem zvlášť prezentované technické detaily aplikace s GUI, kterou sám autorsky řešil
* hodnocené aspekty při obhajobě 
   * oddělení logiky aplikace od datového modelu a GUI (architektura MVC, aplikovaná podle použité konkrétní implementační technologie)
   * návrh GUI, průzkum uživatelských potřeb, testování a vyhodnocení
   * znalosti problematiky ITU obecně a detailní znalosti použitých technologií a vlastního řešení
* k úspěšné obhajobě musí student ve všech třech aspektech prokázat dostatečné znalosti a výsledky
